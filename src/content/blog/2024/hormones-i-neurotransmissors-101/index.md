---
title: "Hormones i neurotransmissors 101"
description: "S'assemblen però no."
image: ./cover.png
pubDate: 2024-03-19
---

# Hormones
Són missatgers químics alliberats a la sang per les **glàndules endocrines** per provocar un efecte a distància en altres glàndules o òrgans.

## Glàndules endocrines

> **NOTA:** Els ronyons, el fetge, l'intestí i els pulmons, entre d'altres, també produeixen hormones i es podrien considerar glàndules endocrines. S'inclouen en aquesta llista només les principals.

### Hipotàlem
- Zona a la base del cervell que controla la glàndula pituitària a través d'hormones i senyals elèctrics.
- Produeix **oxitocina** i **hormona antidiürètica**, s'emmagatzema a la glàndula pituitària fins que el propi hipotàlem ordena alliberar-les al torrent sanguini.
- També produeix altres hormones com la **dopamina** que es fan servir exclusivament per actuar sobre la glàndula pituitària (no s'envien al torrent sanguini).
- Controla pràcticament tots els aspectes del cos: temperatura, freqüència cardíaca, gana, set, libido, son, estat d'ànim.
### Glàndula pituitària
- També coneguda com a **hipòfisi** o "glàndula mestra".
- Té la mida d'un pèsol i es troba sota l'hipotàlem.
- Les seves hormones tenen com a objectiu les principals glàndules endocrines: tiroide, òrgans reproductius i glàndules adrenals/suprarenals.
### Glàndula pineal
- Petit òrgan al cervell.
- És el nostre rellotge intern, controla els cicles dia-nit.
- Davant l'absència de llum produeix **melatonina**.
### Glàndula tiroide
- Es troba a la base del coll.
- Produeix **tiroxina** (T4) i **triyodotironina** (T3), que incideixen sobre el metabolisme de greixos i carbohidrats i controlen la temperatura corporal.
### Glàndules paratiroides
- Són 4 petits cossos al coll, habitualment adherits a la tiroide.
- Produeixen l'**hormona paratiroïdal** encarregada de mantenir l'equilibri calci-fòsfor.
### Glàndules adrenals
- També conegudes com a glàndules **suprarenals**.
- Es troben a sobre de cada ronyó.
- Produeixen **cortisol**, **aldosterona**, **adrenalina** (= epinefrina) i **noradrenalina**, a més d'hormones que tenen com a objectiu la producció d'estrogen i testosterona als òrgans reproductors.
- Regula el metabolisme energètic, el balanç hídric, la resposta a l'estrès (*fight/flight*) i el desenvolupament sexual.
### Pàncrees
- Es troba entre l'estómac i la columna.
- És alhora part del sistema digestiu i endocrí: produeix enzims i hormones.
- Produeix les hormones **insulina** i **glucagó**, encarregades de regular el sucre a la sang.
### Òrgans reproductors
- Els ovaris segreguen **estrogen** (cicle menstrual, diferenciació sexual), **progesterona** (embaràs) i **testosterona**.
- Els testicles produeixen les hormones masculines (andrògens), la més important és la **testosterona** (producció d'espermatozoides, diferenciació sexual).


# Neurotransmissors
- Substàncies químiques utilitzades per enviar informació entre neurones.
- Alguns neurotransmissors actuen també com a hormones, com les **catecolamines** (adrenalina, noradrenalina i dopamina), que s'envien al torrent sanguini exercint un efecte hormonal i alhora s'alliberen en les terminacions nervioses actuant com a neurotransmissors. Reben el nom de **neurohormones**.


# Diferències
- L'hormona actua a llarga distància, el neurotransmissor només afecta la neurona contigua.
- L'efecte de les hormones té una durada superior.
- El neurotransmissor només actua sobre el sistema nerviós, l'hormona pot alterar qualsevol funció del cos.
